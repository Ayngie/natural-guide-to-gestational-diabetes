{
    "life": [
        {
            "title": "Allmänt",
            "id": "general",
            "paragraphList": 
                [
                    "Det är inte bara mat och träning som kan hjälpa dig vid GDM, utan levnadsfaktorer spelar också roll.",
                    "För mycket socker i blodet kan förutom för lite insulin även bero på tex. stresshormoner."
                ]
        },
        {
            "title": "Rutiner",
            "id": "routine",
            "paragraphList": 
                [
                    "Rutiner är en stöttepelare i vår vardag som även hjälper kroppen hålla bättre blodsockerbalans.",
                    "Försök skapa rutiner som tex att äta regelbundna måltider & mellisar, en läggningsrutin för att varva ned inför sömnen, försök gå och lägga dig och gå upp vid ungefär samma tid, att röra dig fysiskt efter måltider, etc... ",
                    "Med en regelbunden rutin håller du lättare jämna blodsockernivåer, och du kan se om du avviker från dina rutiner hur det påverkade ditt blodsocker. "
                ]
        },
        {
            "title": "Stress",
            "id": "stress",
            "paragraphList": 
                [
                    "Vid stress (inkl. positiv stress - tex spännande upplevelser) utsöndrar binjurarna adrenalin och kortisol, detta leder till att det frisätts mer socker och blodsockret stiger. Kroppen hämtar alltså socker i 'förråden' som sedan stannar i blodet.",
                    "Stress påverkar även blodsockret genom att stresshormoner motverkar insulinhormonerna vilket gör blodsockret svårare att kontrollera. Högre kortisol ger högre insulinresistens (i ett läge då kroppen redan har högre insulinbehov samt viss ökad insulinresistens pga graviditeten), vilket ger högre blodsocker.",
                    "Är du stressad? Långvarig eller återkommande stress kan vara bra att prata om. Många saker som orsakar stress går ofta att ändra med rätt hjälp. Prata gärna med din barnmorska, dina nära och kära, eller din doula kanske.",
                    "Finns det något du vet att du kan göra för att minska din stress? Kan du öva på att hantera stressen? Ta hjälp, och försök hitta hjälpmedel i vardagen för att minska din stress. Kan du gå till en osteopat för dina fysiska krämpor? Kan du meditera varje dag för att stilla ditt nervsystem? Se vad som fungerar för dig!",
                    "Kom ihåg att fysisk aktivitet förbättrar välbefinnande och sömn, minskar stresshormonet kortisol, och har en positiv påverkan på tex endorfiner, serotonin, dopamin och noradrenalin i hjärnans molekylära system, samt motverkar en minskad hippocampusvolym som kan ses vid depression. (Källa: Läkartidningen 2022-09-14)."
                ]
        },
        {
            "title": "Sömn",
            "id": "sleep",
            "paragraphList": 
                [
                    "Om du sover för lite får du högre kortisolnivå i kroppen, och högre insulinresistens.",
                    "Sömnbrist gör oss även tröttare och mer okoncentrerade, vilket kan leda till att vi får sug efter snabba kolhydrater för snabb energi, vilket ger högre blodsocker.",
                    "Sömnen är svårare som gravid, men det hjälper att göra vad man kan för att sova bättre. Tex. fysisk rörelse varje dag, regelbundna läggningstider, varva ned (skärmfritt) en stund innan läggning, somna till en meditation (eller dina förlossningsaffirmationer kanske :) ) sov med en gravidkudde mellan knäna, etc."
                ]
        },
        {
            "title": "Blodprovstagare",
            "id": "bloodsample",
            "paragraphList": 
                [
                    "Testa att sticka på olika ställen. Det kan göra lite mindre ont att sticka på vissa fingrar, testa dig fram. Vissa föredrar tydligen att sticka i tårna eller på underarmen (det har jag dock inte testat).",
                    "Ställ in provtagaren på minska möjliga djup som räcker för att få ut en bloddroppe. Jag körde dessutom på de smalaste stickorna som finns att tillgå, de räckte för mig. Testa dig fram. Be din barnmorska om smalare stickor om du vill testa.",
                    "Byt nål varje gång så du har en ren och skarp nål.",
                    "Rengör huden innan du sticker så att du inte får felaktiga och missvisande resultat.",
                    "Det är lättare att få ut en bloddroppe om dina händer är lite varma."
                ]
        }
    ],

    "training": [
        {
            "title": "Allmänt",
            "id": "general",
            "paragraphList": 
                [
                    "Träning är en viktig faktor för att hålla blodsockret i schack vid GDM. Det viktigaste är regelbunden fysisk aktivitet, men andra faktorer som spelar in är också tex. när du tränar."
                ]
        },
        {
            "title": "När ska jag träna",
            "id": "when",
            "paragraphList": 
                [
                    "Om du gör någon form av träning direkt efter att du har ätit, kommer du att minska glukostoppen på det du ätit, och så kunna hålla ett bättre blodsockervärde. Man kan få stor effekt på sitt blodsocker av att direkt efter lunchen tex., gå ut på en power-walk.",
                    "Instinkten kan ibland vara att 'vila på maten', eftersom det är lätt att känna sig trött som gravid och framförallt vid graviditetsdiabetes. Man kan dock vinna energi och bättre blodsocker av att röra på sig direkt efter maten."
                ]
        },
        {
            "title": "Styrketräning",
            "id": "weights",
            "paragraphList": 
                [
                    "Styrketräning eller motståndsträning som det även kallas, är bra för mycket! I likhet med konditionsträning kan styrketräning öka insulinkänsligheten. ",
                    "Ju mer och starkare muskler, desto lättare är det för kroppen att hålla jämnt blodsocker.",
                    "Är du nybörjare på styrketräning? Kom igång långsamt och öka vartefter, ta gärna hjälp av någon utbildad i mammaträning!"
                ]
        },   
        {
            "title": "Mammaträning",
            "id": "momgroups",
            "paragraphList": 
                [
                    "Du vet väl att det finns många både inomhus- & utomhusträningsgrupper för mammor (för både gravida och med bebis utanför magen)?",
                    "Det är både trevligt, socialt, bra träning, och du får komma ut.",
                    "Hör med din omgivning om någon har tips på bra mammaträningar eller googla!"
                ]
        },    
        {
            "title": "Kondition",
            "id": "condition",
            "paragraphList": 
                [
                    "Konditionsträning har konsekvent visat sig förbättra blodsockerkontrollen och insulinkänsligheten hos personer med diabetes, och är alltså superbra vid GDM!",
                    "Konditionsträning kan vara lågintensiva promenader, power-walks, spinning (om ditt bäcken tål det), eller liknande.",
                    "Som regel gäller att det du kunnat göra och gjort mycket av innan du blev gravid kan du fortsätta med så länge det känns bra."
                ]
        },
        {
            "title": "Promenader",
            "id": "walks",
            "paragraphList": 
                [
                    "Raska promenader är fantastisk träning - ett tips som ofta kanske inte lyssnas på då det kan kännas för enkelt. Dagliga powerwalksen, om du har möjlighet, kan dock hjälpa dig hålla blodsockret i schack. Kan du inte gå varje dag har forskning visat effekt av att åtminstone gå varannan dag, då viss effekt håller i sig ett dygn efter."
                ]
        }
    ],

    "food": [
        {
            "title": "Allmänt",
            "id": "general",
            "paragraphList": 
                [
                    "Kosten är viktig på många sätt vid GDM, inte bara vad du äter - utan även när och hur. Här är mina samlade tips. En dietist kan hjälpa dig med mer info."
                ]
        },
        {
            "title": "Regelbundenhet",
            "id": "routine",
            "paragraphList": 
                [
                    "Att äta regelbundet har en stor påverkan på blodsockret. Fördela maten jämnt över hela dagen - frukost, lunch och middag samt 1-3 mellanmål är en bra fördelning.",
                    "Försök hålla samma tider varje dag.",
                    "Viktigt är att mellanmålen är stadiga och lagom matiga.",
                    "Detta hjälper dig med att äta lagom portioner och du undviker att bli jättehungrig (och äta för mycket vid ett tillfälle - vilket ger en glukostopp)."
                ]
        },
        {
            "title": "Måltidens sammansättning",
            "id": "composition",
            "paragraphList": 
                [
                    "Det är inte bara vad du äter som spelar roll, utan även hur du äter det.  När allt spjälkas samtidigt blir det inte lika hög glukostopp.",
                    "En måltid som innehåller stor mängd eller enbart kolhydrater gör att blodsockret höjs både snabbare och mer än en måltid där det även finns fibrer, fett och protein.",
                    "Om du äter (helst långsamma) kolhydrater och samtidigt äter fibreer, fett och protein, så sker matsmältningen på ett annorlunda sätt.",
                    "Då tömmer sig magsäcken långsammare och därför höjs inte blodsockret lika snabbt.",
                    "Om du äter grönsaker en stund innan du äter dina kolhydrater så har även det en skyddande effekt mot glukostoppar."
                ]
        },
        {
            "title": "Finfördelning av maten",
            "id": "puree",
            "paragraphList": 
                [
                    "Hur finfördelad maten är har också påverkan på hur snabbt magsäcken tömmer sig.",
                    "Tex. är en morot bättre än en riven morot, som i sin tur dock är bättre än morotspuré."
                ]
        },
        {
            "title": "Protein och fett framför kolhydrater",
            "id": "carbs",
            "paragraphList": 
                [
                    "'Klassiska kolhydrater' som vete, ris, och vitt bröd är något som blir gradvis svårare för kroppen att klara av insulinbehovet till allteftersom graviditeten fortskrider.",
                    "Därför hjälper det blodsockret att minska mängden kolhydrater och istället äta mer protein och fett.",
                    "Tänk grönsaker (sallad, kål, broccoli), baljväxter (tex linser och kikärter), nötter (mandlar är jättebra), och hårdostar (pastöriserade). Inte fett som i feta såser :)"
                ]
        },
        {
            "title": "Kvällsmål mot höga fastevärden",
            "id": "bedtimesnack",
            "paragraphList": 
                [
                    "Har du höga fastevärden på morgonen? Då kanske du vill prova att lägga in ett litet kvällsmellanmål.",
                    "Om du blir väldigt hungrig under natten påverkar det dina värden nästa morgon.",
                    "Testa att ta en näve mandlar, eller en bit hårdost, innan du går och lägger dig och se hur det påverkar dina fastevärden nästa morgon."
                ]
        },
        {
            "title": "Kosttillskott",
            "id": "supplements",
            "paragraphList": 
                [
                    "Då jag var gravid researchade jag forskning på Alfa-liponsyra (ALA) - en antioxidant som jag fann hade effekt på att hålla mitt blodsocker mer stabilt.",
                    "Jag använde Thorne Alpha-Lipoic Acid 60 kapslar (OBS! Att jag inte har med detta företag att göra, detta var bara mitt val av tillskott för de som kanske undrar).",
                    "Det finns även forskning som tyder på att ALA har andra fördelaktiga skyddande effekter vid graviditet.",
                    "Obs! Du får själv läsa på den forskning du hittar och bestämma om detta är något för dig, eller om du anser att det inte är tryggt att ta detta kosttillskott vid din graviditet.",
                    "Se några forskningslänkar längst ned på denna sida, och sök gärna mer på egen hand."
                ]
        }            
    ],
    
    "recipes": [
        {
            "title": "Broccolisoppa",
            "id": "broccolisoup",
            "ingredientsList": 
                [
                    "ca 500 g broccoli",
                    "1 st gul lök",
                    "9 dl vatten",
                    "2 st buljongtärningar",
                    "1 tsk vitvinsvinäger",
                    "1-1,25 dl grädde",
                    "salt och peppar efter smak"
                ],
            "paragraphList": 
                [
                    "Hacka löken och dela broccolin i buketter (glöm inte rotstocken som också kan användas - skala den lite först).",
                    "Lägg grönsakerna i en stor, tjockbottnad kastrull/gryta. Tillsätt vatten, buljong, och vinäger. Låt blandningen få ett uppkok och skruva sedan ned värmen och låt sjuda under lock tills broccolin är mjuk (ca 15 minuter).",
                    "Om du vill ha bitar i soppan - fiska upp en tredjedel av brocollin med en hålslev och lägg åt sidan (om man tycker om en len och tjockare soppa utan hela bitar, skippa detta steg).",
                    "Tillsätt grädde i soppan och mixa slät. Smaka av med salt och peppar.",
                    "Om du fiskade upp lite hela buketter - lägg tillbaka dem i soppan och värm upp.",
                    "Servera och njut!"
                ]
        },
        {
            "title": "Fröknäckemacka",
            "id": "hardbread",
            "ingredientsList": 
                [
                    "Fröknäcke med lågt kolhydratinnehåll",
                    "1 st fetaost",
                    "1 burk tapenade (med lägre kolhydratinnehåll)",
                    "Extra virgin olivolja",
                    "Ekologisk torkad oregano",
                    "salt och peppar efter smak"
                ],
            "paragraphList": 
                [
                    "Bred ut lite tapenade på en fröknäckeskiva. Dela fetaosten och ta 1/4 och lägg på tapenaden. Ringla lite olivolja över, och strö lite oregano på toppen. Salta och peppra efter smak."
                ]
        },
        {
            "title": "Smoothie",
            "id": "smoothie",
            "ingredientsList": 
                [
                    "Mandelmjölk (osockrad)",
                    "Ett par dl frysta hallon",
                    "Några buketter fryst broccoli",
                    "En näve ekologiska sötmandlar",
                    "3 st ekologiska färska dadlar",
                    "Ekologisk Ceylonkanel, kardemumma, och bourbonvaniljpulver efter smak"
                ],
            "paragraphList": 
                [
                    "Mixa alla ingredienser efter tyck och smak. Häll upp i glas och njut!"
                ]
        }
    ]
}